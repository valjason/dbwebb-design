En utvärdering av designprinciper
==============================================

URVAL
--------
Urvalet består av fyra personsidor som har olika design. Detta för att kunna se hur man arbetat med designprinciperna och analysera designvalen som ligger bakom. 

Martina Elm: http://martinaelm.com/

Valerio Mezanotti: https://callvalerio.com/

Tom Critchlow: https://tomcritchlow.com/

Valério Wallin: http://www.student.bth.se/~vaaa20/dbwebb-kurser/design/me/portfolio/


METOD
--------
För att utföra utvärderingen av hemsidorna användas designprinciperna balans, perspektiv, harmoni, unity, rörelse, variation. Jag har även kikat på framskjutna element och visuella rim. 

RESULTAT
--------
MARTINA ELM:
http://martinaelm.com/

![Elm](./../content/analysis/elm.jpg)

Mitt första analysobjekt är en hemsida tillhörande Martina Elm. En entreprenör och eventproducent baserad i Stockholm.

Syftet med hemsidan är att introducera Martina Elm som yrkesverksam person och hennes arbete. Målet är att ge besökaren en överblick. Detta styrks mycket av innehållet på webbplatsen.

Martinas namn är placerat i centrum och inte ute i periferin. Det är ett framskjutet element, då man valt en stark och färgglad färg samt lagt till rörelse bakom bokstäverna. Det här är egenskaper som övriga element saknar, färg och rörelse. Detta gör att besökarens uppmärksamhet dras direk till namnet. Den rosa färgen sticker ut jämfört och står i kontrast med övrig text i svart, något som är genomgående för hela sidan. En möjlig tolkning är att detta rörliga element är något som avsändaren vill att man ska lägga stor vikt vid och att det är just namnet som man först ska lägga märke till för att sedan navigera vidare på hemsidan. 

                

Man är också mån om att visa upp Martinas arbete. Hemsidan kan på många sätt betraktas som en portfolio. Det här ser vi då flera navigationslänkar leder till sidor som rör hennes arbetsliv, exempelvis “work” och “speaking”. På sidan som heter “work” listas Martinas yrkesmeriter och det liknar ett klassiskt cv. Man har också valt att göra en separat sida med hennes erfarenheter som talare. Dessa sidor ska med stor sannolikhet tilltala den tänkta målgruppen. Modelläsaren är troligtvis någon som vill anlita Martina som talare eller vill föreslå ett jobb samarbete. En person som vill läsa mer om Martina och sedan ta kontakt med henne genom kontaktuppgifterna som ges.

Det som kännetecknar Martinas hemsida är den lekfulla stilen och personliga ton som valts. Den känns nästan lite retro. Typsnittet på flikarna är Canterbury, bokstäverna ser handskrivna ut och som ger associationer till medeltiden och fantasi. Det här är ett intressant val, då somliga skulle argumentera för ett mer lättläst alternativ. Men då skulle hemsidan få ett helt annat uttryck. 

![elmMenu](./../content/analysis/elmMenu.jpg)

En illusion om variation skapas genom de olika typsnitten, den övre och den undre texten börjar på samma ställe, men på grund av skuggningen så ser det ut som att menyerna börjar lite till vänster om det övre namnet.

Muspekaren visas som en liten figur, något som också stärker den personliga och egna tonen. 

![elmMousePointer](./../content/analysis/elmMousePointer.jpg)

Designprinciperna som används är lika genomgående, både på framsidan och undersidorna. Det bidrar till en känsla av enhetlighet. 

Vissa kritiker skulle nog hävda att hemsida får en något barnslig framtoning och att den framstår som mindre seriös samt professionell. Å andra sidan kan det vara så att man vill lyfta Martinas personlighet och hennes egenskaper som entreprenör. Det ligger säkerligen medvetna designval bakom som bidrar till att hemsidan känns just personlig, lekfull och kreativ. Kanske vill man locka personer med vissa typer av projekt och sammanhang som passar just henne. Det kan med andra ord eventuellt gynna henne, även om designen kan upplevas som något nischad och smal. Hela hemsidan ska spegla Martina Elm. 
 
VALERIO MEZANOTTI:
https://callvalerio.com/

Valerio Mezzanotti är en italiensk fotograf och kreativ ledare (creative director). Hemsidan är utformad på ett sådant sätt att den ser ut som en digital portfolio. Här vill han visa upp sitt breda arbete som fotograf, allt från porträttbilder till modefoton och 360 VR filmer. 

Det är en speciell typ av balans som skapas av modellen som sträcker ut benet till höger med center balansen lite till höger om centrum och lamporna som sträcker ut sig extra mycket upp till vänster, dock inte för symmetriskt som skapar rörelse i bilden, med en del variation för att det inte är alldeles perfekt.

![mezanottiOverview](./../content/analysis/mezanottiOverview.jpg)


Det är även nästa så att modellen lutar sig med ryggen mot namnet. En ytterligare tanke är att vi har något som liknar en mjuk soffa som modellen nästan är nära på att sträcka sig ut över. 

Man kan också anmärka på den svarta färgen som återkommer. Den finns på modellens klädsel och huvudbonad samt lampan. Detta skapar en viss samhörighet och känsla av enhetlighet. Det blir som ett visuellt rim. 

TOM CRITCHLOW:
https://tomcritchlow.com/ 

Tom Critchlow är en konsult som specialiserat sig på digitala marknadsföringslösningar åt företag. 

Det första man ser är porträttet med Tom med text bredvid, tillsammans skapar det en viss samhörighet på sidan, bilden och texten ligger i centrum och är en liten hälsning med information om honom. Utöver detta så tittar Tom mot texten med ett litet goofy leende som gör stämningen lite lättare. Ytterligare balans har skapats genom den gröna fyrkanten som kombinerar texten och bilden ännu mer.

![critchlow](./../content/analysis/critchlow.jpg)


Den återkommande limegröna färgen bidrar till ett visuellt rim, färgerna rimmar med varandra.. Färgen återfinns på länkarna, ramen och till vänster. Det bidrar även till en känsla av enhetlighet och samhörighet. 

Balans skapas genom de två element som är placerade på varsin sida och ramas in. Till vänster finns foto och på höger sida finns ett textelement. Med hjälp av den limegröna ramen skapas en illusion av jämvikt på vardera sida och att det finns en balans. 

En annan tanke är att den limegröna ramen även bidrar till en 3D effekt och det ser inte lika tvådimensionellt ut. Det är nästan som att ytterligare en dimension skapas och ger ett extra perspektiv. 


Slutligen så skapas även ett perspektiv med kanten från bilden och den gröna fyrkanten så sidan på ett enkelt sätt nästan övergår från två dimensionellt till tredimensionellt. Variation skapas även genom att understryka lite varierande text på olika platser så att det inte blir alldeles för stelt.

VALÈRIO WALLIN:
http://www.student.bth.se/~vaaa20/dbwebb-kurser/design/me/portfolio/

Jag (Valério) studerar vid Blekinge Tekniska Högskola. Syftet med hemsidan är att skapa en portfolio med arbete som fylls på under utbildningens gång. 

Längst upp har vi en meny och logga som skapar balans tillsammans horisontellt, vi har även balans i form av färger vertikalt, header och footern.

Den lila färgen som finns på toppen och längst ned  är tänkt att skapa en känsla av samhörighet. Det leder också till ett visuellt rim. 

![wallinOverview](./../content/analysis/wallinOverview.jpg)


En annan återkommande färg är vit, flera stora partier på hemsidan är i denna färg. Även detta bidrar till en känsla av enhetlighet och att hemsidan hänger samman. 

Jag har valt att låta menyn vara densamma på samtliga undersidor, något som också ska bidra till samhörighet. 

![wallinMenu](./../content/analysis/wallinMenu.jpg)


ANALYS
--------
Jag har nu undersökt ett flertal personssidor och hur olika designprinciper blandas samt integreras. Hemsidorna visar på olika sätt hur man kan arbeta med de olika principerna för att skapa en tilltalande design. 

Det går också att konstatera att man med relativt enkla medel kan skapa en mycket funktionell och smakfull design. Jag anser att Tom Critchlows hemsida är ett fint exempel på detta. Man har lyckats experimentera med flera olika principer som samhörighet genom återkommande färg och balans genom att rama in två element.  

Något jag tar med mig är att jag kan arbeta ytterligare med de olika designprinciperna, nu och för kommande projekt. När det kommer till min egna personssida hade jag exempelvis kunnat stärka känslan av balans genom att låta de två bokstavselementen bestå utav lika många rader, två stycken istället för två respektive tre. 


![wallinAnalysis](./../content/analysis/wallinAnalysis.jpg)

Referenser
--------

https://dbwebb.se/article/vl.pdf

Valério Wallin
