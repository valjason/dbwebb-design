---
Title: Kmom01
---

## Kmom 01

Det här kursmomentet har varit en intressant start för design kursen.

Jag har tidigare endast jobbat med ett CMS och det är Wordpress, jag tycker det skiljer sig väldigt mycket från Pico. När jag använt mig av Wordpress så har det varit för att sätta upp en enklare webbplats med möjlighet för kortbetalning genom Stripe, PayPal och kassafunktion. Även om Wordpress har en kurva för att lära sig verktyget så är det samtidigt väldigt lätt att snabbt och smidigt sätta upp en snygg grund.

Även om foldern vi använder är klonad så får jag samma känsla av Pico när man enkelt kan byta mellan olika teman och smidigt kan använda sig av Markdown för att kategorisera plain-text.

Bortsett från det vi lärt oss i den html/php kursen så har allt varit nytt så det är en del att sätta sig in i, men det har varit speciellt kul att äntligen få lära mig lite om hur man använder Git och GitHub som jag hört en hel del om sedan tidigare.

Angående de förutfattade meningarna, så har jag tidigare trott att om en sida är snygg så är det mer underhållande för användare som innebär att de stannar kvar på sidorna, men har på senare tid ändrat den åsikten, jag såg exempelvis på en föreläsning av Karl Gilis där han att om man skapar sidor för företag så är det bästa man kan använda, en vit bakgrund, då användare uppskattar det mest och videobakgrunden är bland det värsta. En annan intressant tankenöt var att människor tappar uppmärksamheten efter 500px bredd så därav om du räknar med att dina besökare ska klicka på knappar och länkar så ska du undvika en meny till höger. Det finns mycket som är intressant och jag ser fram emot att lära mig mer om liknande i den här kursen.

Det var lite knepigt att göra layouten, då jag använde mallen från dbwebb och ändrade utifrån den så var det lite knepigt att få till det som jag ville gällande bakgrunden och hur texten rörde sig. Jag har märkt att det kan vara knepigt att sätta sig in i en mall och ändra i den ibland, men jag tänker att det blir enklare att hålla reda på allt med tiden.

Mitt TIL för detta moment är helt klart hur man använder sig av Git, detta har jag sett fram emot länge.
