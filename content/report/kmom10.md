---
Title: Kmom10
Description: Reporting.
---

Kmom10
====================
Jag bestämde mig för att hemsidan skulle ha en mörk och svart bakgrund. En färg som många gånger förknippas med både mysterium, styrka och elegans.

I kontrast med den mörka bakgrunden har jag valt att ha texten i vit färg. Detta representeras även i loggan som placerats i hörnet som även den har en svart bakgrund med vit text. Färger som jag anser kompletterar varandra mycket väl och ger ett modernt och effektfullt uttryck. 

I menyn har jag också lagt till en röd liten prick, som visar vilken sida besökaren är på. Detta bidrar till lite färg och bryter av den annars mycket strikta svart-vita känsla. Det ska också vara ett litet hjälpmedel för besökaren och göra sidan lättare att navigera. 

Jag lade till två olika typsnitt, allt för många typsnitt kan ge en känsla om att sidan är rörig och ostrukturerad. webbplatsen rörig och ostrukturerad. Tanken var att kombinera ett lekfullt och modernt typsnitt med ett mer klassiskt. Typsnittet "Fascinate" är populärt för dess mjukhet och att det upplevs sofistikerat. Det här typsnittet används för alla rubriker. All brödtext är skriven med typsnittet "Monospace", för en mer klassisk känsla. Ett typsnitt som också efterliknar text skriven på skrivmaskin. 

När det kommer till hemsidans sidor har jag utgått från vad som kan vara relevant för en artist som Art Ist. Jag har därför adderat en enkel men inbjudande startsida (home), en about-sida och en highlight-sida med ett schema för den kommande turnén. 

Det första man möts av är home-sidan. Här finns en spännande bild på artisten själv och ett textelement.

På about-sidan hittar man en kort informerande text om Art Ist. Besökaren får här lära känna artisten och hans historia. Här hittar besökaren också en länk som leder till en dold bokningssida.

Den dolda bokningssidan är enkelt utformat och innehåller främst en mailadress för förfrågningar. Det kan vara allt från pressförfrågningar till förfrågningar om samarbeten och spelningar. 

Highlight-sidan visar kommande datum för spelningar. Detta för att locka personer till hans konserter. Jag har också lagt till information om detta på startsidan, för att framhäva kommande turnédatum.  

Responsiviteten löstes genom att undersöka hur anpassad sidan till en början med Firefox följsamt läge. Det största problemet var generellt menyn som först kändes som om den tog upp för mycket utrymme. Slutligen bestämde jag mig för att lösa problemet genom att skapa en dropdown meny för de mindre storlekarna.

Cimage har varit ett värdefullt verktyg för att enkelt kunna anpassa sidornas bilder både i utvecklingsfasen samt att ha i den slutliga versionen av projektet.

För att sidan skulle känns lite mer responsiv så ändrade jag efter en viss storlek om hero bilden till menyn som följde med horisontellt hela vägen.

Jag upplevde det svårt att hålla kursens tidsramar, men överlag tycker jag att projektet gick bra att genomföra med materialet och den hjälp vi fått. Till en början hade jag en hel del visioner för sidan som jag sedan fick lägga åt sidan. Det var en av svårigheterna med projekt momentet, att hålla sig inom det bestämda projektspecifikationen. Samtidigt tror jag att det är en bra lärdom för framtiden, man har inte alltid helt fria tyglar och att man får kompromissa. Det är mycket troligt att man kommer behöva förhålla sig till ett företags designprinciper, mallar och önskemål.

Kursen har givit mig många nya lärdomar och insikter. Jag har lärt mig saker som är användbart för framtida webbare, som lärdomar kring ramverket Pico. Det fanns mycket bra material att ta del av under kursens gång. Jag uppskattade att materialet gav mig olika synvinklar på de kursmomenten. Att ha mycket material för samma område har varit nyckeln till förståelse vid många tillfällen. 
